<!DOCTYPE html PUBLIC>
<HTML lang="hu-HU">
<HEAD>
<META http-equiv="Content-Type" name="viewport" content="text/html; charset=UTF-8; width=device-width; initial-scale=1">
<STYLE type="text/css">
body {
  background: #000;
  color: #fff;
  font-family: Arial, Helvetica, sans-serif;
  font-size: 22pt;
  font-style: normal;
  font-weight: normal;
  direction: ltr;
}

span.IUC { font-style: italic; background-color: #444; color: #fff; }
span.IVC { font-style: italic; background-color: #fff; color: #000; }

span.B { padding-left: 1pt; padding-right: 1pt; background-color:magenta; }            span.TB { color:#ff2093; }
span.S { padding-left: 1pt; padding-right: 1pt; background-color:yellow; color:#000; } span.TS { color:#dcd427; }
span.K { padding-left: 1pt; padding-right: 1pt; background-color:green; }              span.TK { color:#779933; }
</STYLE>
<TITLE>Székely-Balogh Szilvi: Párkák</TITLE>
</HEAD>
<BODY link="#88f" vlink="#88f" alink="#88f">

<H1>Székely-Balogh Szilvi: Párkák</H1>

<P><span class=B>BORÓKA</span> (nagymama, 51 éves) Répási Nitta
<BR><span class=S>SÁRA</span> (anya, 35 éves) Szalay Krisztina
<BR><span class=K>KAMILLA</span> (lány, 15 éves) Pál Enikő
<BR>Rendező: Szabó Péter (pts)</P>

<DIV CLASS=CONV>
<div class=C2><span class=IUC>* Egyszerű, de tiszta, rendezett konyha. <span class=K>KAMILLA</span> az asztalnál ül. <span class=B>BORÓKA</span> körülötte sürög. Letesz egy tányér rántott húst a lány elé.</span><br>&nbsp;</div>
<div class=C1><span class=K>KAMILLA</span>: Már akkora a lyuk a gyomromon, hogy át lehet látni rajta.<br>&nbsp;</div>
<div class=C1><span class=B>BORÓKA</span>: Nem is értem, hogy anyád miért erőlteti annyira ezt az iskolai étkezést. Vékony vagy, mint a nádszál.<br>&nbsp;</div>
<div class=C1><span class=K>KAMILLA</span>: Inkább úgy érzem magam, mintha engem is kiklopfoltak volna.<br>&nbsp;</div>
<div class=C1><span class=B>BORÓKA</span>: Jaj, miket beszélsz.<br>&nbsp;</div>
<div class=C1><span class=K>KAMILLA</span>: Jól van, na. Csak nem nekem való ez a sok matek, meg fizika. Nem érdekel. Nyomja a fejemet belülről.<br>&nbsp;</div>
<div class=C1><span class=B>BORÓKA</span>: A fizika?<br>&nbsp;</div>
<div class=C1><span class=K>KAMILLA</span>: Meg kívülről is.<br>&nbsp;</div>
<div class=C1><span class=B>BORÓKA</span>: Hja. Hát ez megint csak az anyád. Minek erőltetni mindig mindent. Jön ezekkel a hangzatos dolgokkal, hogy versenyszféra, meg multi, meg profit meg ilyenek. Mintha tudná, hogy mi is a feladata egy nőnek. Most is nézd meg, hol van! Ahelyett, hogy etetné a lányát, akit lyukasra klopfoltak az iskolában.<br>&nbsp;</div>
<div class=C1><span class=K>KAMILLA</span>: Hagyjad, nagyi. Anya dolgozik.<br>&nbsp;</div>
<div class=C1><span class=B>BORÓKA</span>: Hát, igen. Végül is, lehet munkának hívni, ha nyakig vágott kosztümben ülsz egész nap egy gép mögött.<br>&nbsp;</div>
<div class=C1><span class=K>KAMILLA</span>: Tudom, tudom, ne is mondjad. Te egyedül csináltál mindent, a kasszát a kisboltban, a házimunkát, meg anyát.<br>&nbsp;</div>
<div class=C1><span class=B>BORÓKA</span>: Anyádat nem egyedül csináltam. De aztán tényleg eléggé magamra maradtam.<br>&nbsp;</div>
<div class=C1><span class=K>KAMILLA</span>: Fúj, nagyi. Kímélj meg, kérlek.<br>&nbsp;</div>
<div class=C1><span class=B>BORÓKA</span>: Pedig ezek fontos dolgok. És a biológia még fontosabb, mint a fizika, nekem aztán elhiheted. Egy percre nem figyelsz, aztán kész a baj.<br>&nbsp;</div>
<div class=C1><span class=K>KAMILLA</span>: Most anyáról beszélsz?<br>&nbsp;</div>
<div class=C1><span class=B>BORÓKA</span>: Inkább rólad beszéljünk.<br>&nbsp;</div>
<div class=C1><span class=K>KAMILLA</span>: Igazán jó a hús.<br>&nbsp;</div>
<div class=C1><span class=B>BORÓKA</span>: Kamilla!<br>&nbsp;</div>
<div class=C1><span class=K>KAMILLA</span>: Most te tényleg vallatsz?<br>&nbsp;</div>
<div class=C1><span class=B>BORÓKA</span>: Nincs semmilyen fiú?<br>&nbsp;</div>
<div class=C1><span class=K>KAMILLA</span>: Milyen fiú, nagyi?<br>&nbsp;</div>
<div class=C1><span class=B>BORÓKA</span>: Tudod te azt nagyon jól.<br>&nbsp;</div>
<div class=C1><span class=K>KAMILLA</span>: Rólad volt szó, meg a nehéz életedről. Hogy keveredtünk ide?<br>&nbsp;</div>
<div class=C1><span class=B>BORÓKA</span>: Vigyázni kell velük. Hidd el, a végén mindig a lányok járják meg.<br>&nbsp;</div>
<div class=C1><span class=K>KAMILLA</span>: Jaj, nagyi. Ő egyáltalán nem olyan.<br>&nbsp;</div>
<div class=C1><span class=B>BORÓKA</span>: Na, tessék, tudtam én. Mindent látok én. Nehéz a fizika, mi?<br>&nbsp;</div>
<div class=C1><span class=K>KAMILLA</span>: De ez nem olyan.<br>&nbsp;</div>
<div class=C1><span class=B>BORÓKA</span>: Mindig olyan.<br>&nbsp;</div>
<div class=C1><span class=K>KAMILLA</span>: Még csak nem is szokott hozzám szólni. Ő a második sorban ül matekfakton, én meg a terem túlfelében. És mindenre tudja a választ. Én meg semmire sem.<br>&nbsp;</div>
<div class=C1><span class=B>BORÓKA</span>: Na, akkor jó. És hogy néz ki ez a matematikus?<br>&nbsp;</div>
<div class=C1><span class=K>KAMILLA</span>: Fekete haj, fekete szem.<br>&nbsp;</div>
<div class=C1><span class=B>BORÓKA</span>: Motorozik?<br>&nbsp;</div>
<div class=C1><span class=K>KAMILLA</span>: Nem, nagyi, még csak tizenöt éves.<br>&nbsp;</div>
<div class=C1><span class=B>BORÓKA</span>: Az nem jelent semmit. Az enyém motorozott.<br>&nbsp;</div>
<div class=C1><span class=K>KAMILLA</span>: Inkább olvasni szeret. Meg gitározik.<br>&nbsp;</div>
<div class=C1><span class=B>BORÓKA</span>: Jaj, biztos ilyen álmodozó típus. Azzal is vigyázni kell. Minél több pad van közöttetek, annál jobb. Különben egyszer csak te is egy kassza mögött találod magad. Nem is tudod, mennyire tudja nyomni az ember fejét a kasszázás. Még a fizikánál is jobban. Jó nehéz egy gép volt a miénk. Inkább tanulj, ameddig lehet.<br>&nbsp;</div>
<div class=C1><span class=K>KAMILLA</span>: Lehet, hogy anya ezért olyan hajthatatlan. Néha értem, mit akar. De ne mondd el neki, jó? Olyan idegesítő az arca, amikor felveszi az én megmondtam kifejezést.<br>&nbsp;</div>
<div class=C1><span class=B>BORÓKA</span>: Igen, tudom. Valahogy így.<br>&nbsp;</div>
<div class=C2><span class=IUC>* <span class=B>BORÓKA</span> grimaszt vág. <span class=K>KAMILLA</span> nevet. <span class=S>SÁRA</span> belép az ajtón.</span><br>&nbsp;</div>
<div class=C1><span class=S>SÁRA</span>: Hát ti min szórakoztok ilyen jól?<br>&nbsp;</div>
<div class=C1><span class=K>KAMILLA</span>: Semmi, semmi, anya. Nagyi csak megmutatta, milyen, amikor nyomja a fejét a fizika.<br>&nbsp;</div>
<div class=C2><span class=IUC>* <span class=K>KAMILLA</span> és <span class=B>BORÓKA</span> cinkosan összenéznek.</span><br>&nbsp;</div>
<div class=C1><span class=S>SÁRA</span>: Na, megint valami, amit nem fogok érteni. Hú, de jó illat van. Jól fog esni ez után a nap után. Valamitől begyulladt kicsit a szemem, anya. Megdörzsölhettem. Most meg folyton pislognom kell. Nincs valami jó kenőcsöd?<br>&nbsp;</div>
<div class=C1><span class=B>BORÓKA</span>: Borogatást tudok csinálni.<br>&nbsp;</div>
<div class=C1><span class=S>SÁRA</span>: De milyet?<br>&nbsp;</div>
<div class=C1><span class=B>BORÓKA</span>: Gyógynövényfőzet. Tudod te is, mi a legjobb ilyenkor.<br>&nbsp;</div>
<div class=C1><span class=S>SÁRA</span>: Allergiás vagyok, anya. Gyulladáscsökkentőre van szükségem, nem egy óriási kelésre a szemhéjamon.<br>&nbsp;</div>
<div class=C2><span class=IUC>* <span class=B>BORÓKA</span> magában morog.</span><br>&nbsp;</div>
<div class=C1><span class=S>SÁRA</span>: Te meg mit fortyogsz? Lehet, hogy mégis inkább neked kellene az a nyugtató főzet.<br>&nbsp;</div>
<div class=C1><span class=K>KAMILLA</span>: Pakolj rá uborkát!<br>&nbsp;</div>
<div class=C1><span class=S>SÁRA</span>: Inkább eszem most. Kösz, hogy kérdeztétek, hogy milyen napom volt.<br>&nbsp;</div>
<div class=C1><span class=B>BORÓKA</span>: Milyen napod volt?<br>&nbsp;</div>
<div class=C1><span class=S>SÁRA</span>: Szörnyű.<br>&nbsp;</div>
<div class=C1><span class=B>BORÓKA</span>: Nagyon bőbeszédű vagy. Miért volt szörnyű?<br>&nbsp;</div>
<div class=C1><span class=S>SÁRA</span>: Nem sikerült megkötni azt az üzletet, amiről meséltem.<br>&nbsp;</div>
<div class=C1><span class=B>BORÓKA</span>: Melyiket is?<br>&nbsp;</div>
<div class=C1><span class=S>SÁRA</span>: Az új licencszerződésekkel.<br>&nbsp;</div>
<div class=C2><span class=IUC>* <span class=B>BORÓKA</span> és <span class=K>KAMILLA</span> értetlenül és édeklődés nélkül néznek.</span><br>&nbsp;</div>
<div class=C1><span class=S>SÁRA</span>: Hagyjuk inkább. Az egész valami egészen bagatell dolgon úszott el. Márk nem fog örülni neki.<br>&nbsp;</div>
<div class=C1><span class=K>KAMILLA</span>: Márk?<br>&nbsp;</div>
<div class=C1><span class=S>SÁRA</span>: Az új főnököm. Isteni egy pasas.<br>&nbsp;</div>
<div class=C1><span class=K>KAMILLA</span>: A főnököd, anya.<br>&nbsp;</div>
<div class=C1><span class=S>SÁRA</span>: Tudom, tudom. De vak nem vagyok, nektek azért megemlíthetem.<br>&nbsp;</div>
<div class=C1><span class=B>BORÓKA</span>: Márk, Robi, Dániel, Richárd. Fáj a fejem.<br>&nbsp;</div>
<div class=C1><span class=S>SÁRA</span>: Ne legyél álszent, anya. Ezek mind szuper pasik.<br>&nbsp;</div>
<div class=C1><span class=B>BORÓKA</span>: Richárd?<br>&nbsp;</div>
<div class=C1><span class=S>SÁRA</span>: Neki volt a legnagyobb szíve mind közül.<br>&nbsp;</div>
<div class=C1><span class=B>BORÓKA</span>: <span class=IUC>(felhorkant)</span> Jah, az oroszlánszívű. Biztos a felesége is értékelte azt a hatalmas szívét. Sokan belefértek.<br>&nbsp;</div>
<div class=C1><span class=S>SÁRA</span>: Na, azt hiszem inkább eszem. Van még egy kis hús, anya?<br>&nbsp;</div>
<div class=C1><span class=B>BORÓKA</span>: Elfogyott. Kenjek lekváros kenyeret?<br>&nbsp;</div>
<div class=C1><span class=S>SÁRA</span>: Nem szeretem, kösz.<br>&nbsp;</div>
<div class=C1><span class=B>BORÓKA</span>: Szatmári szilva.<br>&nbsp;</div>
<div class=C1><span class=S>SÁRA</span>: Nem kérek, mondom. Mesélj valamit, Milka. Mi volt az iskolában?<br>&nbsp;</div>
<div class=C1><span class=K>KAMILLA</span>: Nem bírom, ha így hívsz. Az egy lila tehén.<br>&nbsp;</div>
<div class=C1><span class=S>SÁRA</span>: Egyáltalán nem emlékeztetsz semmilyen tehénre. Kicsit túl vékony is vagy, ami azt illeti.<br>&nbsp;</div>
<div class=C1><span class=B>BORÓKA</span>: Kiklopfolták.<br>&nbsp;</div>
<div class=C1><span class=S>SÁRA</span>: A húst? Ki, a hentes? Nem te csináltad? Mindig te szoktad. Vagy tetszik neked a hentes, vagy valami nagy baj van.<br>&nbsp;</div>
<div class=C1><span class=B>BORÓKA</span>: Ki? Az a modortalan bajszos? Hagyjuk már.<br>&nbsp;</div>
<div class=C1><span class=S>SÁRA</span>: Milli, folytasd. Mi volt ma az iskolában?<br>&nbsp;</div>
<div class=C1><span class=K>KAMILLA</span>: A Milliért sem rajongok, anya. Minden nap elmondom. Amúgy meg semmi.<br>&nbsp;</div>
<div class=C1><span class=S>SÁRA</span>: Mi volt matekon?<br>&nbsp;</div>
<div class=C1><span class=K>KAMILLA</span>: Semmi.<br>&nbsp;</div>
<div class=C1><span class=S>SÁRA</span>: Mi az, hogy semmi?<br>&nbsp;</div>
<div class=C1><span class=K>KAMILLA</span>: Fizikai, matematikai vagy filozofikus választ szeretnél hallani?<br>&nbsp;</div>
<div class=C1><span class=S>SÁRA</span>: Milli!<br>&nbsp;</div>
<div class=C1><span class=K>KAMILLA</span>: Mi van veled meg Márkkal?<br>&nbsp;</div>
<div class=C1><span class=S>SÁRA</span>: Semmi.<br>&nbsp;</div>
<div class=C1><span class=K>KAMILLA</span>: Akkor kiegyeztünk?<br>&nbsp;</div>
<div class=C1><span class=S>SÁRA</span>: Teljesen megőrjítesz.<br>&nbsp;</div>
<div class=C1><span class=K>KAMILLA</span>: Na, látod, mennyire egymásra tudunk hangolódni?<br>&nbsp;</div>
<div class=C1><span class=S>SÁRA</span>: Jó, hát, ha semmi, akkor semmi. Viszont képzeld, hoztam neked valamit.<br>&nbsp;</div>
<div class=C1><span class=K>KAMILLA</span>: Nekem?<br>&nbsp;</div>
<div class=C1><span class=S>SÁRA</span>: Hát persze, hogy neked. Kinek másnak?<br>&nbsp;</div>
<div class=C1><span class=B>BORÓKA</span>: Erre most inkább nem mondok semmit.<br>&nbsp;</div>
<div class=C1><span class=K>KAMILLA</span>: Megvetted nekem azt a felsőt, amit kinéztem?<br>&nbsp;</div>
<div class=C1><span class=S>SÁRA</span>: Nem, Milli. Abból mindened kilógott.<br>&nbsp;</div>
<div class=C2><span class=IUC>* <span class=S>SÁRA</span> feláll, kimegy a helyiségből. <span class=K>KAMILLA</span> és <span class=B>BORÓKA</span> egymásra néznek.</span><br>&nbsp;</div>
<div class=C1><span class=B>BORÓKA</span>: Na, erre kíváncsi vagyok.<br>&nbsp;</div>
<div class=C1><span class=K>KAMILLA</span>: Biztos egy új földrajz atlasz.<br>&nbsp;</div>
<div class=C1><span class=B>BORÓKA</span>: Vagy egy <I>Ezer kérdés, ezer felelet</I>.<br>&nbsp;</div>
<div class=C1><span class=K>KAMILLA</span>: Vehetne nekem egyszer egy gitárt. És akkor Gábor megtaníthatna játszani.<br>&nbsp;</div>
<div class=C1><span class=B>BORÓKA</span>: Gábor?<br>&nbsp;</div>
<div class=C1><span class=K>KAMILLA</span>: Ma este is épp koncertet ad.<br>&nbsp;</div>
<div class=C1><span class=B>BORÓKA</span>: Képzelem, micsoda koncert lesz.<br>&nbsp;</div>
<div class=C1><span class=K>KAMILLA</span>: Igen, ilyen garázskoncert. Náluk.<br>&nbsp;</div>
<div class=C1><span class=B>BORÓKA</span>: Ez nem jó fele tart, Kamilla.<br>&nbsp;</div>
<div class=C1><span class=K>KAMILLA</span>: A többiek mind ott lesznek.<br>&nbsp;</div>
<div class=C2><span class=IUC>* <span class=S>SÁRA</span> visszajön. Kezében egy papírt szorongat.</span><br>&nbsp;</div>
<div class=C1><span class=S>SÁRA</span>: Tessék. Ez a legjobb. Mindenhol utánajártam.<br>&nbsp;</div>
<div class=C1><span class=K>KAMILLA</span>: <span class=IUC>(a papírt böngészi)</span> Programozósuli? Most ez komoly?<br>&nbsp;</div>
<div class=C1><span class=S>SÁRA</span>: Nem örülsz?<br>&nbsp;</div>
<div class=C1><span class=K>KAMILLA</span>: Semennyire nem értek a gépekhez.<br>&nbsp;</div>
<div class=C1><span class=S>SÁRA</span>: Pont ezért.<br>&nbsp;</div>
<div class=C1><span class=K>KAMILLA</span>: Bármit szívesebben csinálnék.<br>&nbsp;</div>
<div class=C1><span class=S>SÁRA</span>: Manapság nem lehet meglenni nélküle. És segítene a pályaválasztásban.<br>&nbsp;</div>
<div class=C1><span class=K>KAMILLA</span>: Még nem akarok pályát választani. Csak tizenöt vagyok.<br>&nbsp;</div>
<div class=C1><span class=S>SÁRA</span>: Hatalmas a verseny, Milka.<br>&nbsp;</div>
<div class=C1><span class=K>KAMILLA</span>: Ne hívj így! Ez keddenként van.<br>&nbsp;</div>
<div class=C1><span class=S>SÁRA</span>: Igen.<br>&nbsp;</div>
<div class=C1><span class=K>KAMILLA</span>: Akkor van a matekfakt.<br>&nbsp;</div>
<div class=C1><span class=S>SÁRA</span>: <span class=IUC>(a szemét törölgeti)</span> Akkor majd arra nem jársz. Úgysem szereted a matekot. Próbálj ki valami mást.<br>&nbsp;</div>
<div class=C1><span class=K>KAMILLA</span>: Még a matekot is jobban el lehet viselni, mint téged. Nem megyek programozni.<br>&nbsp;</div>
<div class=C1><span class=S>SÁRA</span>: Milka! Kérlek!<br>&nbsp;</div>
<div class=C1><span class=K>KAMILLA</span>: Kamilla vagyok, anya, Kamilla. Mi a francnak adtad ezt a nevet nekem, ha egyszer sem tudsz szólítani rajta?<br>&nbsp;</div>
<div class=C2><span class=IUC>* <span class=K>KAMILLA</span> feláll az asztaltól, és faképnél hagyja az anyját. Az ajtót bevágja, és átlép a szobájába. A két helyiséget egyszerre látjuk a vitatkozó felnőttekkel, és a szobájában Kamillával, aki tesz-vesz, leheveredik az ágyra, a tornacipőt magán hagyja. Fülhallgatót helyez a fülébe, zenét hallgat. Közben a konyhában folyik a párbeszéd, innentől osztott színpadon, párhuzamosan látjuk (egymásra felelve) az eseményeket.</span><br>&nbsp;</div>
<div class=C1><span class=S>SÁRA</span>: Teljesen kikészít ez a gyerek.<br>&nbsp;</div>
<div class=C1><span class=B>BORÓKA</span>: Én megértem.<br>&nbsp;</div>
<div class=C1><span class=S>SÁRA</span>: Köszönöm.<br>&nbsp;</div>
<div class=C1><span class=B>BORÓKA</span>: Mármint Kamillát.<br>&nbsp;</div>
<div class=C1><span class=S>SÁRA</span>: Olyan jó tudni, hogy van egy anyám, aki nem hagy magamra.<br>&nbsp;</div>
<div class=C2><span class=IUC>* <span class=K>KAMILLA</span> mégis lerúgja magáról a cipőt, miközben nem kel ki az ágyból. A cipő nekirepül egy tükörnek a falon, és nyomot hagy rajta.</span><br>&nbsp;</div>
<div class=C1><span class=B>BORÓKA</span>: Na, na. Mégis mi a fészkes fenét csináltál volna egész életedben, ha magadra hagylak? Hogy neveled fel a gyereked?<br>&nbsp;</div>
<div class=C1><span class=S>SÁRA</span>: Érzelmi támogatásra gondoltam, anya. Hogy érezzem, szeretsz, meg ilyenek, tudod.<br>&nbsp;</div>
<div class=C1><span class=B>BORÓKA</span>: Olyan érzelmi támogatásra gondolsz, mint amit a lányod kap tőled?<br>&nbsp;</div>
<div class=C2><span class=IUC>* <span class=K>KAMILLA</span> feláll, odasétál a tükörhöz. Elkezdi nézni magát benne. Egy idő után egy kis táskához nyúl, sminkkészletet vesz ki belőle. Szemceruza, tus, szempillaspirál, púder, rúzs. Egyiket a másik után. Meg is forgatja ezeket a kezében.</span><br>&nbsp;</div>
<div class=C1><span class=S>SÁRA</span>: Sosem láttál engem. Mindig eltakart előled valami. Nem vetted észre, ha szomorú voltam, azt sem, ha szerelmes.<br>&nbsp;</div>
<div class=C1><span class=B>BORÓKA</span>: Egy maszkot hordtál.<br>&nbsp;</div>
<div class=C1><span class=S>SÁRA</span>: Mögé kellett volna nézned.<br>&nbsp;</div>
<div class=C1><span class=B>BORÓKA</span>: Atyaég, hányszor próbáltam?<br>&nbsp;</div>
<div class=C1><span class=S>SÁRA</span>: Nem elégszer.<br>&nbsp;</div>
<div class=C1><span class=B>BORÓKA</span>: Az én maszkomat ki emelte le? Az én falaimat ki bontotta le?<br>&nbsp;</div>
<div class=C1><span class=S>SÁRA</span>: Én gyerek voltam, te felnőtt.<br>&nbsp;</div>
<div class=C1><span class=B>BORÓKA</span>: Egy felnőtt sem bír el mindent. Negyedannyi sem nyugszik a válladon, mint amivel én néztem szembe.<br>&nbsp;</div>
<div class=C2><span class=IUC>* <span class=K>KAMILLA</span> közben a haját kezdi bontani. Az ujjaival kezdi kifésülni. Közben zümmögve elkezdi dúdolni az Erdő, erdő, de magos a teteje című dalt. Hol halkabban, hol hangosabban belezümmög a konyhában zajló párbeszédbe. Keze el-elakad a gubancokban. Ilyenkor az ének is megakad, a nyugodt, szomorkás dallam hangulatát kizökkenti az ideges görcsösség, a kéz rándulása. A konyhai párbeszéd is akadozik néha, kizökkennek a beszédtempóból.</span><br>&nbsp;</div>
<div class=C1><span class=S>SÁRA</span>: Lebecsülöd a problémáimat. Ugyanaz a lemez.<br>&nbsp;</div>
<div class=C2><span class=IUC>* Dúdoló dallam kicsit felerősödik.</span><br>&nbsp;</div>
<div class=C1><span class=B>BORÓKA</span>: Mindannyiunknak meg vannak a szólamai.<br>&nbsp;</div>
<div class=C1><span class=S>SÁRA</span>: Mondok valamit, te meg a sajátodat fújod.<br>&nbsp;</div>
<div class=C1><span class=B>BORÓKA</span>: Mert te vagy az együttérzés megtestesülése.<br>&nbsp;</div>
<div class=C1><span class=S>SÁRA</span>: Ismétlés az őrületig. És a soha meg nem hallgatottság.<br>&nbsp;</div>
<div class=C1><span class=K>KAMILLA</span>: <span class=IUC>(elkezdi szöveggel énekelni a dallamot)</span><BR>Erdő, erdő, de magos a teteje.<BR>Jaj, de régen lehullott a levele.<BR>Jaj, de régen lehullott a levele.<BR>Árva madár párját keresi benne.<br>&nbsp;</div>
<div class=C2><span class=IUC>* <span class=K>KAMILLA</span> előre sétál, a nézőteret nézi.</span><br>&nbsp;</div>
<div class=C1><span class=B>BORÓKA</span>: Programozás, mi?<br>&nbsp;</div>
<div class=C1><span class=S>SÁRA</span>: Áruljátok már el végre, mi a rossz ebben.<br>&nbsp;</div>
<div class=C1><span class=B>BORÓKA</span>: Végtelenségig futó kódok.<br>&nbsp;</div>
<div class=C1><span class=S>SÁRA</span>: Mit tudsz te a kódolásról? Egy nyomorult vírusirtót nem tudsz feltenni a gépedre.<br>&nbsp;</div>
<div class=C1><span class=B>BORÓKA</span>: Lélektelen.<br>&nbsp;</div>
<div class=C1><span class=S>SÁRA</span>: Te meg akkor szívtelen vagy!<br>&nbsp;</div>
<div class=C1><span class=B>BORÓKA</span>: A kódról beszélek. Minden csupa szám, meg adat.<br>&nbsp;</div>
<div class=C1><span class=S>SÁRA</span>: Ez legalább racionálisan kiismerhető.<br>&nbsp;</div>
<div class=C1><span class=B>BORÓKA</span>: Pff, te meg a kiismerés!<br>&nbsp;</div>
<div class=C1><span class=S>SÁRA</span>: Már megint támadsz. Miért, mit csinálok szerinted rosszul?<br>&nbsp;</div>
<div class=C1><span class=B>BORÓKA</span>: Nem tudsz róla semmit. Csak a jegyeit nézed. A tanulmányi előmenetelét.<br>&nbsp;</div>
<div class=C1><span class=K>KAMILLA</span>: Álmomban egy erdőben jártam.<br>&nbsp;</div>
<div class=C1><span class=S>SÁRA</span>: Ez nem igaz.<br>&nbsp;</div>
<div class=C1><span class=B>BORÓKA</span>: Hányszor beszélgettél vele úgy igazán?<br>&nbsp;</div>
<div class=C1><span class=K>KAMILLA</span>: Furcsa volt. Néma. Egyetlen madárhang sem csiripelt. Egyetlen rovar sem zümmögött. Egyetlen levél sem zizzent. Néma volt. És mozdulatlan. Az egész mozdulatlanság olyan súllyal telepedett a mellkasomra, hogy alig bírtam megemelni a levegővételemmel. A sötétség a bokámnál kezdett felfele kúszni, lassan fel a combomon. A kinyújtott tenyeremen éreztem, hogyan lett egyre nyirkosabb a lombok alja. Izzadt körülöttem minden. Lassan lépkedni kezdtem. És nem volt sehol semmi, egy ösvény, egy tisztás, mindenütt csak a végtelen fekete rengeteg.<br>&nbsp;</div>
<div class=C1><span class=S>SÁRA</span>: Rengetegszer.<br>&nbsp;</div>
<div class=C1><span class=B>BORÓKA</span>: Az nem elég.<br>&nbsp;</div>
<div class=C1><span class=S>SÁRA</span>: <span class=IUC>(idegesen dörzsöli a szemét)</span> Figyelek rá.<br>&nbsp;</div>
<div class=C1><span class=B>BORÓKA</span>: Barátja van.<br>&nbsp;</div>
<div class=C1><span class=S>SÁRA</span>: Mi?<br>&nbsp;</div>
<div class=C1><span class=B>BORÓKA</span>: Mondom. Barátja van.<br>&nbsp;</div>
<div class=C1><span class=S>SÁRA</span>: Nem hiszek neked.<br>&nbsp;</div>
<div class=C1><span class=B>BORÓKA</span>: Okos fiú.<br>&nbsp;</div>
<div class=C1><span class=S>SÁRA</span>: Elmondta volna. Milyen barátja van?<br>&nbsp;</div>
<div class=C1><span class=B>BORÓKA</span>: Garázskoncertezős, olyan.<br>&nbsp;</div>
<div class=C1><span class=S>SÁRA</span>: És ezt te csak így mondod? És ezt te csak így hagyod szó nélkül? Mióta tudod ezt egyáltalán?<br>&nbsp;</div>
<div class=C1><span class=B>BORÓKA</span>: Én nem tudom helyetted levenni a maszkot róla.<br>&nbsp;</div>
<div class=C1><span class=S>SÁRA</span>: Megőrülök mindjárt, hogy a te szádból hallom ezt a mondatot. Egész életemben egyedül álltam a problémáimmal.<br>&nbsp;</div>
<div class=C1><span class=B>BORÓKA</span>: Egyedül? Amikor beállítottál egy csecsemővel a karodon, akkor ki fogadott be? Ki volt melletted végig? Neked megmaradtak a lehetőségeid. Most is megvannak. Végtelen sok lehetőség.<br>&nbsp;</div>
<div class=C1><span class=S>SÁRA</span>: Végtelen sok halál.<br>&nbsp;</div>
<div class=C1><span class=K>KAMILLA</span>: Tovább akarok lépni. Kifelé a némaságból. De nem tudok. Valami nem enged. Letapad mindenem. Az izmaim a csontomra, a hajam a fejbőrömre, a nyelvem a szájpadlásomra.<br>&nbsp;</div>
<div class=C1><span class=B>BORÓKA</span>: Életet adtál a gyermekednek.<br>&nbsp;</div>
<div class=C1><span class=S>SÁRA</span>: Azért lett gyerekem, mert nem volt anyám.<br>&nbsp;</div>
<div class=C1><span class=K>KAMILLA</span>: Aztán látom, hogy egy ágba akadtam bele. Olyan görcsösen markol, mintha egy ezeréves kar lenne, aki kegyelemért könyörög. Húzza, tépi a ruhám. Reccsenést hallok. Végighasad az egész erdőn. Nem tudom eldönteni, mi szakadt.<br>&nbsp;</div>
<div class=C1><span class=B>BORÓKA</span>: A szakadás miatt lett gyereked. Nagyon fontos az a biológia, lányom. Nem nagyon figyeltél órákon.<br>&nbsp;</div>
<div class=C1><span class=S>SÁRA</span>: Jesszusom, anya. Nem érted, hogy Kamilla lett a lányod? Olyan anyja vagy, amilyen nekem sosem tudtál lenni. Most pótlod mindazt, amit velem nem éltél meg. Irigyellek, mert érted a gesztusait, belső vicceitek vannak, megoszt veled mindent, amit velem nem. Te tudod meg a legfontosabb titkait, amiket velem kellene megosztania. És te ahelyett, hogy az anyám lennél, és segítenél, csak nevetsz rajtam vagy kioktatsz.<br>&nbsp;</div>
<div class=C1><span class=B>BORÓKA</span>: Én tanácsot adok, csak sosem hallod meg. Mész a saját fejed után.<br>&nbsp;</div>
<div class=C1><span class=K>KAMILLA</span>: Egy óriási hasadék nyílik előttem. Belőlem indul. Köldöktájtól. Szalad bele az erdőbe. Úgy néz ki, mint valami vastag köldökzsinór, ami összeköt engem és a rengeteget. Én mégis csak a semmit érzem belőle.<br>&nbsp;</div>
<div class=C1><span class=S>SÁRA</span>: Mert te mindig is nagyszerű tanácsokat tudtál adni.<br>&nbsp;</div>
<div class=C1><span class=B>BORÓKA</span>: Mire gondolsz?<br>&nbsp;</div>
<div class=C1><span class=K>KAMILLA</span>: Semmi pulzálás. Csak az üresség.<br>&nbsp;</div>
<div class=C1><span class=S>SÁRA</span>: Mondjuk, hogy vetessem el a gyerekemet!<br>&nbsp;</div>
<div class=C2><span class=IUC>* Pár másodperc csend – de hosszúnak tűnik. <span class=B>BORÓKA</span> idegesen tenni venni kezd. Csörömpöl a bögrékkel. <span class=S>SÁRA</span> nézi. <span class=K>KAMILLA</span> lassan a konyha felé indul.</span><br>&nbsp;</div>
<div class=C1><span class=S>SÁRA</span>: Anya?<br>&nbsp;</div>
<div class=C2><span class=IUC>* <span class=B>BORÓKA</span> csörömpöl tovább.</span><br>&nbsp;</div>
<div class=C1><span class=S>SÁRA</span>: Anya!<br>&nbsp;</div>
<div class=C1><span class=B>BORÓKA</span>: Nem akartam, hogy abba a hibába ess, amibe én.<br>&nbsp;</div>
<div class=C1><span class=S>SÁRA</span>: Egész életemben ezt éreztem.<br>&nbsp;</div>
<div class=C1><span class=B>BORÓKA</span>: Mit?<br>&nbsp;</div>
<div class=C1><span class=S>SÁRA</span>: A hibát. Hogy én egy hiba voltam neked. Miattam hagyott el a szeretőd. Miattam nem tudtál továbbtanulni. Miattam kellett duplaműszakban dolgozni. Miattam nem tudtál pihenni még otthon sem.<br>&nbsp;</div>
<div class=C1><span class=K>KAMILLA</span>: <span class=IUC>(belép)</span> Én voltam a hiba az életedben.<br>&nbsp;</div>
<div class=C1><span class=B>BORÓKA</span>: Nem gondoltam rád hibaként. Egyáltalán nem volt időm gondolkozni. Csak túlélni akartam, felnőni a feladathoz, és megoldani mindent, amit az élet elém vetett. És az nem volt kevés. Nem akartam, hogy megismételd. Ezért kértem, hogy fontold meg az abortuszt.<br>&nbsp;</div>
<div class=C2><span class=IUC>* <span class=S>SÁRA</span> észreveszi Kamillát, csendben marad, nem figyel az anyjára. Hosszú csend.</span><br>&nbsp;</div>
<div class=C1><span class=B>BORÓKA</span>: Kamilla! Máris megéheztél?<br>&nbsp;</div>
<div class=C2><span class=IUC>* <span class=K>KAMILLA</span> áll.</span><br>&nbsp;</div>
<div class=C1><span class=B>BORÓKA</span>: Lekváros kenyér. Van még abból a jó kis szatmári szilvából.<br>&nbsp;</div>
<div class=C2><span class=IUC>* <span class=K>KAMILLA</span> áll.</span><br>&nbsp;</div>
<div class=C1><span class=B>BORÓKA</span>: Vajat is kenhetek alá.<br>&nbsp;</div>
<div class=C1><span class=K>KAMILLA</span>: Igaz ez, nagyi?<br>&nbsp;</div>
<div class=C1><span class=B>BORÓKA</span>: Tessék?<br>&nbsp;</div>
<div class=C1><span class=K>KAMILLA</span>: Hallottad te.<br>&nbsp;</div>
<div class=C1><span class=B>BORÓKA</span>: Mióta állsz itt?<br>&nbsp;</div>
<div class=C1><span class=K>KAMILLA</span>: Épp elég rég.<br>&nbsp;</div>
<div class=C2><span class=IUC>* Csend.</span><br>&nbsp;</div>
<div class=C1><span class=B>BORÓKA</span>: Nem téged akartalak elvetetni. Te még akkor nem voltál, csak valaki, akit nem ismertem, és akiről azt gondoltam, tönkre fogja tenni a lányom életét.<br>&nbsp;</div>
<div class=C2><span class=IUC>* Csend.</span><br>&nbsp;</div>
<div class=C1><span class=B>BORÓKA</span>: Hát nem érted, hogy nem rólad gondoltam ezt, csak egy magzatról, akinek még nincsenek sem érzései sem gondolatai.<br>&nbsp;</div>
<div class=C2><span class=IUC>* Csend.</span><br>&nbsp;</div>
<div class=C1><span class=B>BORÓKA</span>: Kamilla, tudod, hogy te vagy a mindenem. Anyád helyett is neveltelek.<br>&nbsp;</div>
<div class=C2><span class=IUC>* <span class=B>BORÓKA</span> megint matatni kezd. Tányéron lekváros kenyeret tesz az asztalra.</span><br>&nbsp;</div>
<div class=C1><span class=B>BORÓKA</span>: Gyere, egyél, könnyebb úgy beszélgetni is!<br>&nbsp;</div>
<div class=C2><span class=IUC>* <span class=K>KAMILLA</span> Hangtalanul lép egyet. Megérinti a tányért, de nem hallatszik semmi.</span><br>&nbsp;</div>
<div class=C1><span class=B>BORÓKA</span>: Tudok még kenni, van bőven.<br>&nbsp;</div>
<div class=C1><span class=K>KAMILLA</span>: Nem kérem. Nem jó a szaga.<br>&nbsp;</div>
<div class=C2><span class=IUC>* <span class=K>KAMILLA</span> lassan kisétál a színpadról. <span class=B>BORÓKA</span> és <span class=S>SÁRA</span> mozdulatlanul nézik. Egy darabig csendben ülnek.</span><br>&nbsp;</div>
<div class=C1><span class=S>SÁRA</span>: Vissza fog jönni, tudod.<br>&nbsp;</div>
<div class=C2><span class=IUC>* <span class=B>BORÓKA</span> nem reagál. A lekváros kenyeret figyeli.</span><br>&nbsp;</div>
<div class=C1><span class=S>SÁRA</span>: Hallod?<br>&nbsp;</div>
<div class=C1><span class=B>BORÓKA</span>: <span class=IUC>(felocsúdva)</span> Mit mondasz?<br>&nbsp;</div>
<div class=C1><span class=S>SÁRA</span>: Kamilla. Vissza fog jönni.<br>&nbsp;</div>
<div class=C1><span class=B>BORÓKA</span>: Tudom.<br>&nbsp;</div>
<div class=C1><span class=S>SÁRA</span>: Hova ment szerinted?<br>&nbsp;</div>
<div class=C1><span class=B>BORÓKA</span>: Nem tudom. Talán egy garázskoncertre.<br>&nbsp;</div>
<div class=C2><span class=IUC>* Csend.</span><br>&nbsp;</div>
<div class=C1><span class=S>SÁRA</span>: Megehetem a lekváros kenyeret?<br>&nbsp;</div>
<div class=C1><span class=B>BORÓKA</span>: De azt mondtad, utálod.<br>&nbsp;</div>
<div class=C1><span class=S>SÁRA</span>: Megkóstolom újra.<br>&nbsp;</div>
<div class=C1><span class=B>BORÓKA</span>: <span class=IUC>(pár másodpercig a lánya arcát fürkészi)</span> Tessék.<br>&nbsp;</div>
<div class=C1><span class=S>SÁRA</span>: Köszönöm. <span class=IUC>(elkezd enni)</span><br>&nbsp;</div>
<div class=C1><span class=B>BORÓKA</span>: Furcsán hangzott a szádból.<br>&nbsp;</div>
<div class=C1><span class=S>SÁRA</span>: <span class=IUC>(evés közben kérdezi)</span> Mi?<br>&nbsp;</div>
<div class=C1><span class=B>BORÓKA</span>: A neve.<br>&nbsp;</div>
<div class=C1><span class=S>SÁRA</span>: <span class=IUC>(hümmög evés közben)</span> Tényleg jó ez a lekvár. Te nem ülsz le?<br>&nbsp;</div>
<div class=C1><span class=B>BORÓKA</span>: Mondtam én. Kenek még egyet.<br>&nbsp;</div>
<div class=C2><span class=IUC>* <span class=IVC>Sötét.</span></span><br>&nbsp;</div>
<div class=C2><span class=IUC>* <span class=IVC>Fény.</span> Világos, meghajlás.</span><br>&nbsp;</div>
<BR>&nbsp;</DIV>

</BODY>
</HTML>
