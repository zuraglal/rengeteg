<!DOCTYPE html PUBLIC>
<html lang="hu-HU">
<!-- Start of document-independent HTML header. -->
<head>
<meta http-equiv="Content-Type" name="viewport" content="text/html; charset=UTF-8; width=device-width; initial-scale=1">
<style type="text/css">
body {
  text-indent: 0px;
  font-family: Arial, Helvetica, sans-serif;
  font-size: 14pt;
  font-style: normal;
  font-weight: normal;
  direction: ltr;
  background-color: #000;
  color: purple;  /* Something ugly so that we notice it for first reading. */
  text-align: left;
}
body.l { font-size: 22pt; }

a, a:visited, a:active { color: #88f; }

body > h1, body > h2, body > h3, body > h4, body > p, body > div.conv, body > div.its { color: #fff; }

span.IUC { font-style: italic; background-color: #3a3a3a; color: #fff; }
span.IVC { font-style: italic; background-color: #fff; color: #000; }

p, div.it {
  margin-bottom: 1em;
  margin-top: 0px;
}

span.sp {
  font-style: normal;
  font-weight: normal;
  padding-left: 1pt;
  padding-right: 1pt;
}

div.conv {
  display: grid;
  grid-gap: 1em;
  width: 100%;
  grid-template-columns: max-content 1fr;
}
div.conv > div.C1 { grid-column: 1; }
div.conv > div.C2 { grid-column: 2; }
</style>
<!-- End of document-independent HTML header. -->

<style type="text/css">
span.B { background-color:magenta; }            span.TB { color:#ff2093; }  /*@ BORÓKA */
span.S { background-color:yellow; color:#000; } span.TS { color:#dcd427; }  /*@ SÁRA */
span.K { background-color:green; }              span.TK { color:#32ff32; }  /*@ KAMILLA */
</style>
<title>Székely-Balogh Szilvi: Párkák</title>
</head>
<body>

<h1>Székely-Balogh Szilvi: Párkák</h1>

<p>@B (nagymama, 51 éves) Répási Nitta
<br>@S (anya, 35 éves) Szalay Krisztina
<br>@K (lány, 15 éves) Pál Enikő
<br>Rendező: Szabó Péter (pts)</p>

<div class=conv>
<S-0>Egyszerű, de tiszta, rendezett konyha. @K az asztalnál ül. @B körülötte sürög. Letesz egy tányér rántott húst a lány elé.</S-0>
<S-K>Már akkora a lyuk a gyomromon, hogy át lehet látni rajta.</S-K>
<S-B>Nem is értem, hogy anyád miért erőlteti annyira ezt az iskolai étkezést. Vékony vagy, mint a nádszál.</S-B>
<S-K>Inkább úgy érzem magam, mintha engem is kiklopfoltak volna.</S-K>
<S-B>Jaj, miket beszélsz.</S-B>
<S-K>Jól van, na. Csak nem nekem való ez a sok matek, meg fizika. Nem érdekel. Nyomja a fejemet belülről.</S-K>
<S-B>A fizika?</S-B>
<S-K>Meg kívülről is.</S-K>
<S-B>Hja. Hát ez megint csak az anyád. Minek erőltetni mindig mindent. Jön ezekkel a hangzatos dolgokkal, hogy versenyszféra, meg multi, meg profit meg ilyenek. Mintha tudná, hogy mi is a feladata egy nőnek. Most is nézd meg, hol van! Ahelyett, hogy etetné a lányát, akit lyukasra klopfoltak az iskolában.</S-B>
<S-K>Hagyjad, nagyi. Anya dolgozik.</S-K>
<S-B>Hát, igen. Végül is, lehet munkának hívni, ha nyakig vágott kosztümben ülsz egész nap egy gép mögött.</S-B>
<S-K>Tudom, tudom, ne is mondjad. Te egyedül csináltál mindent, a kasszát a kisboltban, a házimunkát, meg anyát.</S-K>
<S-B>Anyádat nem egyedül csináltam. De aztán tényleg eléggé magamra maradtam.</S-B>
<S-K>Fúj, nagyi. Kímélj meg, kérlek.</S-K>
<S-B>Pedig ezek fontos dolgok. És a biológia még fontosabb, mint a fizika, nekem aztán elhiheted. Egy percre nem figyelsz, aztán kész a baj.</S-B>
<S-K>Most anyáról beszélsz?</S-K>
<S-B>Inkább rólad beszéljünk.</S-B>
<S-K>Igazán jó a hús.</S-K>
<S-B>Kamilla!</S-B>
<S-K>Most te tényleg vallatsz?</S-K>
<S-B>Nincs semmilyen fiú?</S-B>
<S-K>Milyen fiú, nagyi?</S-K>
<S-B>Tudod te azt nagyon jól.</S-B>
<S-K>Rólad volt szó, meg a nehéz életedről. Hogy keveredtünk ide?</S-K>
<S-B>Vigyázni kell velük. Hidd el, a végén mindig a lányok járják meg.</S-B>
<S-K>Jaj, nagyi. Ő egyáltalán nem olyan.</S-K>
<S-B>Na, tessék, tudtam én. Mindent látok én. Nehéz a fizika, mi?</S-B>
<S-K>De ez nem olyan.</S-K>
<S-B>Mindig olyan.</S-B>
<S-K>Még csak nem is szokott hozzám szólni. Ő a második sorban ül matekfakton, én meg a terem túlfelében. És mindenre tudja a választ. Én meg semmire sem.</S-K>
<S-B>Na, akkor jó. És hogy néz ki ez a matematikus?</S-B>
<S-K>Fekete haj, fekete szem.</S-K>
<S-B>Motorozik?</S-B>
<S-K>Nem, nagyi, még csak tizenöt éves.</S-K>
<S-B>Az nem jelent semmit. Az enyém motorozott.</S-B>
<S-K>Inkább olvasni szeret. Meg gitározik.</S-K>
<S-B>Jaj, biztos ilyen álmodozó típus. Azzal is vigyázni kell. Minél több pad van közöttetek, annál jobb. Különben egyszer csak te is egy kassza mögött találod magad. Nem is tudod, mennyire tudja nyomni az ember fejét a kasszázás. Még a fizikánál is jobban. Jó nehéz egy gép volt a miénk. Inkább tanulj, ameddig lehet.</S-B>
<S-K>Lehet, hogy anya ezért olyan hajthatatlan. Néha értem, mit akar. De ne mondd el neki, jó? Olyan idegesítő az arca, amikor felveszi az én megmondtam kifejezést.</S-K>
<S-B>Igen, tudom. Valahogy így.</S-B>
<S-0>@B grimaszt vág. @K nevet. @S belép az ajtón.</S-0>
<S-S>Hát ti min szórakoztok ilyen jól?</S-S>
<S-K>Semmi, semmi, anya. Nagyi csak megmutatta, milyen, amikor nyomja a fejét a fizika.</S-K>
<S-0>@K és @B cinkosan összenéznek.</S-0>
<S-S>Na, megint valami, amit nem fogok érteni. Hú, de jó illat van. Jól fog esni ez után a nap után. Valamitől begyulladt kicsit a szemem, anya. Megdörzsölhettem. Most meg folyton pislognom kell. Nincs valami jó kenőcsöd?</S-S>
<S-B>Borogatást tudok csinálni.</S-B>
<S-S>De milyet?</S-S>
<S-B>Gyógynövényfőzet. Tudod te is, mi a legjobb ilyenkor.</S-B>
<S-S>Allergiás vagyok, anya. Gyulladáscsökkentőre van szükségem, nem egy óriási kelésre a szemhéjamon.</S-S>
<S-0>@B magában morog.</S-0>
<S-S>Te meg mit fortyogsz? Lehet, hogy mégis inkább neked kellene az a nyugtató főzet.</S-S>
<S-K>Pakolj rá uborkát!</S-K>
<S-S>Inkább eszem most. Kösz, hogy kérdeztétek, hogy milyen napom volt.</S-S>
<S-B>Milyen napod volt?</S-B>
<S-S>Szörnyű.</S-S>
<S-B>Nagyon bőbeszédű vagy. Miért volt szörnyű?</S-B>
<S-S><IU>(gondterhelten)</IU> Nem sikerült megkötni azt az üzletet, amiről meséltem.</S-S>
<S-B>Melyiket is?</S-B>
<S-S>Az új licencszerződésekkel.</S-S>
<S-0>@B és @K értetlenül és édeklődés nélkül néznek.</S-0>
<S-S>Hagyjuk inkább. Az egész valami egészen bagatell dolgon úszott el. Márk nem fog örülni neki.</S-S>
<S-K>Márk?</S-K>
<S-S>Az új főnököm. <IU>(rájátszva, haját csavargatva)</IU> Isteni egy pasas.</S-S>
<S-K>A főnököd, anya.</S-K>
<S-S><IU>(flegmán)</IU> Tudom, tudom. De vak nem vagyok, nektek azért megemlíthetem.</S-S>
<S-B>Márk, Robi, Dániel, Richárd. Fáj a fejem.</S-B>
<S-S>Ne legyél álszent, anya. Ezek mind szuper pasik.</S-S>
<S-B>Richárd?</S-B>
<S-S>Neki volt a legnagyobb <IU>(szünet, kikacsint)</IU> szíve mind közül.</S-S>
<S-B><IU>(felhorkant)</IU> Jah, az oroszlánszívű. Biztos a felesége is értékelte azt a hatalmas szívét. Sokan belefértek.</S-B>
<S-S>Na, azt hiszem inkább eszem. Van még egy kis hús, anya?</S-S>
<S-B>Elfogyott. Kenjek lekváros kenyeret?</S-B>
<S-S><IU>(fintorog)</IU> Nem szeretem, kösz.</S-S>
<S-B>Szatmári szilva.</S-B>
<S-S>Nem kérek, mondom. Mesélj valamit, Milka. Mi volt az iskolában?</S-S>
<S-K>Nem bírom, ha így hívsz. Az egy lila tehén.</S-K>
<S-S>Egyáltalán nem emlékeztetsz semmilyen tehénre. Kicsit túl vékony is vagy, ami azt illeti.</S-S>
<S-B>Kiklopfolták.</S-B>
<S-S>A húst? Ki, a hentes? Nem te csináltad? Mindig te szoktad. <IU>(kacéran)</IU> Vagy tetszik neked a hentes, vagy valami nagy baj van.</S-S>
<S-B>Ki? Az a modortalan bajszos? Hagyjuk már.</S-B>
<S-S>Milli, folytasd. Mi volt ma az iskolában?</S-S>
<S-K>A Milliért sem rajongok, anya. Minden nap elmondom. Amúgy meg semmi.</S-K>
<S-S>Mi volt matekon?</S-S>
<S-K>Semmi.</S-K>
<S-S>Mi az, hogy semmi?</S-S>
<S-K>Fizikai, matematikai vagy filozofikus választ szeretnél hallani?</S-K>
<S-S>Milli!</S-S>
<S-K>Mi van veled meg Márkkal?</S-K>
<S-S>Semmi.</S-S>
<S-K>Akkor kiegyeztünk?</S-K>
<S-S>Teljesen megőrjítesz.</S-S>
<S-K>Na, látod, mennyire egymásra tudunk hangolódni?</S-K>
<S-S>Jó, hát, ha semmi, akkor semmi. Viszont képzeld, hoztam neked valamit.</S-S>
<S-K>Nekem?</S-K>
<S-S><IU>(értetlenül)</IU> Hát persze, hogy neked. Kinek másnak?</S-S>
<S-B>Erre most inkább nem mondok semmit.</S-B>
<S-K>Megvetted nekem azt a felsőt, amit kinéztem?</S-K>
<S-S>Nem, Milli. Abból mindened kilógott. (<IU>feláll</IU>)</S-S>
<S-0>@S feláll, kimegy a helyiségből. @K és @B egymásra néznek.</S-0>
<S-B>Na, erre kíváncsi vagyok.</S-B>
<S-K>Biztos egy új földrajz atlasz.</S-K>
<S-B>Vagy egy <I>Ezer kérdés, ezer felelet</I>.</S-B>
<S-K>Vehetne nekem egyszer egy gitárt. És akkor Gábor megtaníthatna játszani.</S-K>
<S-B>Gábor?</S-B>
<S-K>Ma este is épp koncertet ad.</S-K>
<S-B>Képzelem, micsoda koncert lesz.</S-B>
<S-K>Igen, ilyen garázskoncert. Náluk.</S-K>
<S-B>Ez nem jó fele tart, Kamilla.</S-B>
<S-K>A többiek mind ott lesznek.</S-K>
<S-0>@S visszajön. Kezében egy papírt vagy tankönyvet szorongat. Az asztal mögött állva marad.</S-0>
<S-S>Tessék. Ez a legjobb. Mindenhol utánajártam.</S-S>
<S-K><IU>(a papírt böngészi)</IU> Programozósuli? Most ez komoly?</S-K>
<S-S>Nem örülsz?</S-S>
<S-K>Semennyire nem értek a gépekhez.</S-K>
<S-S>Pont ezért.</S-S>
<S-K>Bármit szívesebben csinálnék.</S-K>
<S-S>Manapság nem lehet meglenni nélküle. És segítene a pályaválasztásban.</S-S>
<S-K>Még nem akarok pályát választani. Csak tizenöt vagyok.</S-K>
<S-S>Hatalmas a verseny, Milka.</S-S>
<S-K>Ne hívj így! Ez keddenként van.</S-K>
<S-S>Igen.</S-S>
<S-K>Akkor van a matekfakt.</S-K>
<S-S><IU>(a szemét törölgeti)</IU> Akkor majd arra nem jársz. Úgysem szereted a matekot. Próbálj ki valami mást.</S-S>
<S-K>Még a matekot is jobban el lehet viselni, mint téged. Nem megyek programozni.</S-K>
<S-S>Milka! Kérlek!</S-S>
<S-K>Kamilla vagyok, anya, Kamilla. Mi a francnak adtad ezt a nevet nekem, ha egyszer sem tudsz szólítani rajta?</S-K>
<S-0>@K feláll az asztaltól, és faképnél hagyja az anyját. Az ajtót bevágja, és átlép a szobájába. A két helyiséget egyszerre látjuk a vitatkozó felnőttekkel, és a szobájában Kamillával, aki tesz-vesz, leheveredik az ágyra, a tornacipőt magán hagyja. Fülhallgatót helyez a fülébe, zenét hallgat. Közben a konyhában folyik a párbeszéd, innentől osztott színpadon, párhuzamosan látjuk (egymásra felelve) az eseményeket.</S-0>
<S-S>Teljesen kikészít ez a gyerek.</S-S>
<S-B>Én megértem.</S-B>
<S-S>Köszönöm.</S-S>
<S-B>Mármint Kamillát.</S-B>
<S-S><IU>(a közönség felé fordulva, feladva)</IU> Olyan jó tudni, hogy van egy anyám, aki nem hagy magamra.</S-S>
<S-0>@K mégis lerúgja magáról a cipőt, miközben nem kel ki az ágyból. A cipő nekirepül egy tükörnek a falon, és nyomot hagy rajta.</S-0>
<S-B>Na, na. Mégis mi a fészkes fenét csináltál volna egész életedben, ha magadra hagylak? Hogy neveled fel a gyereked?</S-B>
<S-S>Érzelmi támogatásra gondoltam, anya. Hogy érezzem, szeretsz, meg ilyenek, tudod.</S-S>
<S-B>Olyan érzelmi támogatásra gondolsz, mint amit a lányod kap tőled?</S-B>
<S-0>@K feláll, odasétál a tükörhöz. Elkezdi nézni magát benne. Egy idő után egy kis táskához nyúl, sminkkészletet vesz ki belőle. Szemceruza, tus, szempillaspirál, púder, rúzs. Egyiket a másik után. Meg is forgatja ezeket a kezében.</S-0>
<S-S>Sosem láttál engem. Mindig eltakart előled valami. Nem vetted észre, ha szomorú voltam, azt sem, ha szerelmes.</S-S>
<S-B>Egy maszkot hordtál.</S-B>
<S-S>Mögé kellett volna nézned.</S-S>
<S-B>Atyaég, hányszor próbáltam?</S-B>
<S-S>Nem elégszer.</S-S>
<S-B>Az én maszkomat ki emelte le? Az én falaimat ki bontotta le?</S-B>
<S-S>Én gyerek voltam, <IU>(rámutat @B-ra)</IU> te felnőtt.</S-S>
<S-B>Egy felnőtt sem bír el mindent. Negyedannyi sem nyugszik a válladon, mint amivel én néztem szembe.</S-B>
<S-0>@K közben a haját kezdi bontani. Az ujjaival kezdi kifésülni. Közben zümmögve elkezdi dúdolni az Erdő, erdő, de magos a teteje című dalt. Hol halkabban, hol hangosabban belezümmög a konyhában zajló párbeszédbe. Keze el-elakad a gubancokban. Ilyenkor az ének is megakad, a nyugodt, szomorkás dallam hangulatát kizökkenti az ideges görcsösség, a kéz rándulása. Igény szerint: a konyhai párbeszéd is akadozik néha, kizökkennek a beszédtempóból.</S-0>
<S-S><IU>(innentől emeli a hangerőt, a jelenet végén már üvölt)</IU> Lebecsülöd a problémáimat. Ugyanaz a lemez.</S-S>
<S-0>Dúdoló dallam kicsit felerősödik.</S-0>
<S-B>Mindannyiunknak meg vannak a szólamai.</S-B>
<S-S>Mondok valamit, te meg a sajátodat fújod.</S-S>
<S-B>Mert te vagy az együttérzés megtestesülése.</S-B>
<S-S><IU>(üvölt)</IU> Ismétlés az őrületig. És a soha meg nem hallgatottság.</S-S>
<S-0>@B és @S kimerevedik, amíg @K énekel.</S-0>
<S-K><IU>(elkezdi szöveggel énekelni a dallamot)</IU><BR>Erdő, erdő, de magos a teteje.<BR>Jaj, de régen lehullott a levele.<BR>Jaj, de régen lehullott a levele.<BR>Árva madár párját keresi benne.</S-K>
<S-0>@K előre sétál, a nézőteret nézi.</S-0>
<S-B>Programozás, mi?</S-B>
<S-S><IU>(teljesen értetlenül)</IU> Áruljátok már el végre, mi a rossz ebben.</S-S>
<S-B>Végtelenségig futó kódok.</S-B>
<S-S><IU>(gúnyosan, lenézően)</IU> Mit tudsz te a kódolásról? Egy nyomorult vírusirtót nem tudsz feltenni a gépedre.</S-S>
<S-B>Lélektelen.</S-B>
<S-S><IU>(hangosan)</IU> Te meg akkor szívtelen vagy!</S-S>
<S-B>A kódról beszélek. Minden csupa szám, meg adat.</S-B>
<S-S><IU>(halkabban)</IU> Ez legalább racionálisan kiismerhető.</S-S>
<S-B>Pff, te meg a kiismerés!</S-B>
<S-S>Már megint támadsz. Miért, mit csinálok szerinted rosszul?</S-S>
<S-B>Nem tudsz róla semmit. Csak a jegyeit nézed. A tanulmányi előmenetelét.</S-B>
<S-K>Álmomban egy erdőben jártam.</S-K>
<S-S>Ez nem igaz.</S-S>
<S-B>Hányszor beszélgettél vele úgy igazán?</S-B>
<S-0>@B és @S kimerevedik, amíg @K az álmáról beszél itt és később is.</S-0>
<S-K>Furcsa volt. Néma. Egyetlen madárhang sem csiripelt. Egyetlen rovar sem zümmögött. Egyetlen levél sem zizzent. Néma volt. És mozdulatlan. Az egész mozdulatlanság olyan súllyal telepedett a mellkasomra, hogy alig bírtam megemelni a levegővételemmel. A sötétség a bokámnál kezdett felfele kúszni, lassan fel a combomon. A kinyújtott tenyeremen éreztem, hogyan lett egyre nyirkosabb a lombok alja. Izzadt körülöttem minden. Lassan lépkedni kezdtem. És nem volt sehol semmi, egy ösvény, egy tisztás, mindenütt csak a végtelen fekete rengeteg.</S-K>
<S-S>Rengetegszer.</S-S>
<S-B>Az nem elég.</S-B>
<S-S><IU>(idegesen dörzsöli a szemét, nyőglődve)</IU> Figyelek rá.</S-S>
<S-B>Barátja van.</S-B>
<S-S><IU>(csodálkozva, idegesen)</IU>Mi??</S-S>
<S-B>Mondom. Barátja van.</S-B>
<S-S>Nem hiszek neked.</S-S>
<S-B>Okos fiú.</S-B>
<S-S><IU>(lenézően)</IU>) Elmondta volna. Milyen barátja van?</S-S>
<S-B>Garázskoncertezős, olyan.</S-B>
<S-S><IU)(idegesen)</IU> És ezt te csak így mondod? És ezt te csak így hagyod szó nélkül? Mióta tudod ezt egyáltalán?</S-S>
<S-B>Én nem tudom helyetted levenni a maszkot róla.</S-B>
<S-S><IU>(fogösszeszorítósan, vicsorítva)</IU> Megőrülök mindjárt, hogy a te szádból hallom ezt a mondatot. Egész életemben egyedül álltam a problémáimmal.</S-S>
<S-B>Egyedül? Amikor beállítottál egy csecsemővel a karodon, akkor ki fogadott be? Ki volt melletted végig? Neked megmaradtak a lehetőségeid. Most is megvannak. Végtelen sok lehetőség.</S-B>
<S-S><IU>(csukott szemmel)</IU> Végtelen sok halál.</S-S>
<S-K>Tovább akarok lépni. Kifelé a némaságból. De nem tudok. Valami nem enged. Letapad mindenem. Az izmaim a csontomra, a hajam a fejbőrömre, a nyelvem a szájpadlásomra.</S-K>
<S-B>Életet adtál a gyermekednek.</S-B>
<S-S><IU>(üvöltve)</IU> Azért lett gyerekem, mert nem volt anyám.</S-S>
<S-K>Aztán látom, hogy egy ágba akadtam bele. Olyan görcsösen markol, mintha egy ezeréves kar lenne, aki kegyelemért könyörög. Húzza, tépi a ruhám. Reccsenést hallok. Végighasad az egész erdőn. Nem tudom eldönteni, mi szakadt.</S-K>
<S-B>A szakadás miatt lett gyereked. Nagyon fontos az a biológia, lányom. Nem nagyon figyeltél órákon.</S-B>
<S-S><IU>(majdnem sírva)</IU> Jesszusom, anya. Nem érted, hogy Kamilla lett a lányod? Olyan anyja vagy, amilyen nekem sosem tudtál lenni. Most pótlod mindazt, amit velem nem éltél meg. Irigyellek, mert érted a gesztusait, belső vicceitek vannak, megoszt veled mindent, amit velem nem. Te tudod meg a legfontosabb titkait, amiket velem kellene megosztania. És te ahelyett, hogy az anyám lennél, és segítenél, csak nevetsz rajtam vagy kioktatsz.</S-S>
<S-B>Én tanácsot adok, csak sosem hallod meg. Mész a saját fejed után.</S-B>
<S-K>Egy óriási hasadék nyílik előttem. Belőlem indul. Köldöktájtól. Szalad bele az erdőbe. Úgy néz ki, mint valami vastag köldökzsinór, ami összeköt engem és a rengeteget. Én mégis csak a semmit érzem belőle.</S-K>
<S-S>Mert te mindig is nagyszerű tanácsokat tudtál adni.</S-S>
<S-B>Mire gondolsz?</S-B>
<S-K>Semmi pulzálás. Csak az üresség.</S-K>
<S-0>@K a következő mondatot a szobájából meghallja, felfigyel rá, életében először hallja, lefagy, megrendül.</S-0>
<S-S><IU>(hangosan, haragosan, fájdalmasan)</IU> Mondjuk, hogy vetessem el a gyerekemet!</S-S>
<S-0>Pár másodperc csend – de hosszúnak tűnik. @B idegesen tenni venni kezd. Csörömpöl a bögrékkel. @S nézi. @K lassan a konyha felé indul.</S-0>
<S-S>Anya?</S-S>
<S-0>@B csörömpöl tovább.</S-0>
<S-S>Anya!</S-S>
<S-B>Nem akartam, hogy abba a hibába ess, amibe én.</S-B>
<S-S>Egész életemben ezt éreztem.</S-S>
<S-B>Mit?</S-B>
<S-S><IU>(felpattan, ezután állva marad)</IU> A hibát. Hogy én egy hiba voltam neked. <IU>(mártírhangon)</IU> Miattam hagyott el a szeretőd. Miattam nem tudtál továbbtanulni. Miattam kellett duplaműszakban dolgozni. Miattam nem tudtál pihenni még otthon sem.</S-S>
<S-K><IU>(belép)</IU> Én voltam a hiba az életedben.</S-K>
<S-0>@S az alábbi mondatok hallgatása közben fokozatosan hátrébb lép.</S-0>
<S-B>Nem gondoltam rád hibaként. Egyáltalán nem volt időm gondolkozni. Csak túlélni akartam, felnőni a feladathoz, és megoldani mindent, amit az élet elém vetett. És az nem volt kevés. Nem akartam, hogy megismételd. Ezért kértem, hogy fontold meg az abortuszt.</S-B>
<S-0>@S észreveszi Kamillát, csendben marad, nem figyel az anyjára. Hosszú csend.</S-0>
<S-B>Kamilla! Máris megéheztél?</S-B>
<S-0>@K áll.</S-0>
<S-B>Lekváros kenyér. Van még abból a jó kis szatmári szilvából.</S-B>
<S-0>@K áll.</S-0>
<S-B>Vajat is kenhetek alá.</S-B>
<S-K>Igaz ez, nagyi?</S-K>
<S-B>Tessék?</S-B>
<S-K>Hallottad te.</S-K>
<S-B>Mióta állsz itt?</S-B>
<S-K>Épp elég rég.</S-K>
<S-0>Csend.</S-0>
<S-B>Nem téged akartalak elvetetni. Te még akkor nem voltál, csak valaki, akit nem ismertem, és akiről azt gondoltam, tönkre fogja tenni a lányom életét.</S-B>
<S-0>Csend.</S-0>
<S-B>Hát nem érted, hogy nem rólad gondoltam ezt, csak egy magzatról, akinek még nincsenek sem érzései sem gondolatai.</S-B>
<S-0>Csend.</S-0>
<S-B>Kamilla, tudod, hogy te vagy a mindenem. Anyád helyett is neveltelek.</S-B>
<S-0>@B megint matatni kezd. Tányéron lekváros kenyeret tesz az asztalra.</S-0>
<S-B>Gyere, egyél, könnyebb úgy beszélgetni is!</S-B>
<S-0>@K Hangtalanul lép egyet. Megérinti a tányért, de nem hallatszik semmi.</S-0>
<S-B>Tudok még kenni, van bőven.</S-B>
<S-K>Nem kérem. Nem jó a szaga.</S-K>
<S-0>@K lassan kisétál a színpadról. @B és @S mozdulatlanul nézik. Egy darabig csendben ülnek.</S-0>
<S-S><IU>(végig öntelten, kárörvendően, meg nem szűnő győztes mosollyal)</IU> Vissza fog jönni, tudod.</S-S>
<S-0>@B nem reagál. A lekváros kenyeret figyeli.</S-0>
<S-S>Hallod?</S-S>
<S-B><IU>(felocsúdva)</IU> Mit mondasz?</S-B>
<S-S>Kamilla. Vissza fog jönni.</S-S>
<S-B>Tudom.</S-B>
<S-S>Hova ment szerinted?</S-S>
<S-B>Nem tudom. Talán egy garázskoncertre.</S-B>
<S-0>Csend.</S-0>
<S-S>Megehetem a lekváros kenyeret?</S-S>
<S-B>De azt mondtad, utálod.</S-B>
<S-S>Megkóstolom újra.</S-S>
<S-B><IU>(pár másodpercig a lánya arcát fürkészi)</IU> Tessék.</S-B>
<S-S>Köszönöm. <IU>(elkezd enni)</IU></S-S>
<S-B>Furcsán hangzott a szádból.</S-B>
<S-S><IU>(evés közben kérdezi)</IU> Mi?</S-S>
<S-B>A neve.</S-B>
<S-S><IU>(teljes diadalt él át, vidáman hümmög evés közben)</IU> Tényleg jó ez a lekvár. Te nem ülsz le?</S-S>
<S-B>Mondtam én. Kenek még egyet.</S-B>
<S-0><IV>Sötét.</IV></S-0>
<S-0><IV>Fény.</IV> Világos, meghajlás.</S-0>
</div>

</body>
<script>
  var roles = {};  // Keys must be single-capital-letter. Example: {'H': 'HÓFEHÉRKE', 'G': 'GONOSZ MOSTOHA', 'K': 'KIRÁLYFI'};
  var ei, es = document.head.getElementsByTagName('STYLE');
  for (ei = 0; ei < es.length; ++ei) {
    var re = /\nspan[.]([A-Z])[ \t]*\{[^\n]*\/[*]@[ \t]*([^<>\\'"*\/\t\r\n;{}]+?)[ \t]*[*]\//g;  // Must be a separate variable for multiple matches.
    var s = es[ei].innerText, match;
    while ((match = re.exec(s)) !== null) { roles[match[1]] = match[2]; }
  }
  document.body.innerHTML = (document.body.innerHTML
      .replaceAll(/<X>(.*?)<\/X>/gsi, '<audio controls><source src="$1.mp3" type="audio/mpeg"></audio>')
      .replaceAll(/<S-([A-Z0-9])>(.*?)<\/S-\1>/gsi, function(m, p1, p2) { if (p1 == '0') return '<div class=C2><span class=IUC>* ' + p2 + '</span></div>'; p1 = p1.toUpperCase(); return '<div class=C1>@' + p1 + '</div><div class=C2><span class=T'+ p1 +'>' + p2 + '</span></div>'; })
      .replaceAll(/<(I[UV])>(.*?)<\/\1>/gsi, function(m, p1, p2) { return '<span class=' + p1 + 'C>' + p2 + '</span>'; })
      .replaceAll(/@([A-Z0-9])/g, function(m, p1) { return '<span class="sp ' + p1 + '">' + roles[p1] + '</span>'; })
      );
</script>
</html>
